Il romanzo breve “I cerchi della solitudine” è un susseguirsi di riflessioni del
protagonista Adriano che si interpongono tra dialoghi che sostiene con altri
personaggi: la fidanzata Giovanna, la quale gli recrimina il suo distacco;
l’editore, presso la cui casa editrice lavora con disinteresse; la madre di
Marcello – suo caro amico, suicidatosi un anno addietro; il fratello Bruno e la
fidanzata di questi, Endrina, con i quali dibatte fino allo stremo di temi
esistenziali, quale la morte, le proprie convinzioni, i sogni, quale sia la
filosofia di vita più irreprensibile a cui ispirarsi. Attraverso il concatenarsi
degli eventi, il tema cardine del libro affiora per ogni dove: quanto la
fermezza nel difendere le proprie convinzioni, non si dimostri, in questo caso,
esser’altro che un dogmatismo caparbio e cieco. Da qui l’impossibilità di ognuno
dei personaggi di uscire dal proprio piccolo mondo, che li circoscrive, di
comunicare, e di sottrarsi alla propria amara solitudine.<br /><br />

Opera distintasi con i seguenti riconoscimenti:<br />
&emsp; - Premio Internazionale Xenia Book Fair 2023–2024 — Menzione della
giuria.<br />
&emsp; - Premio Cygnus Aureus 2023/24 — Vincitrice. <br /><br />

<a href="/static/novels/i_cerchi_della_solitudine.pdf">Testo Completo</a>
