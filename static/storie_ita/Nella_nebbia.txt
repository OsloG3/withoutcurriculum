Nella nebbia


In quel periodo non capitava quasi mai che alla sera riuscissi a prendere sonno. 
E così, la maggior parte delle notti, decidevo di uscire di nascosto di casa e di andare a passeggiare per le strade del mio paese. Uscii dal portone e lasciai il cancelletto accostato per evitare di fare ulteriore rumore nell'aprirlo e chiuderlo; poi mi misi a camminare a passo svelto per riscaldarmi verso la piazza: l'aria era terribilmente fredda e umida; la foschia aveva ricoperto l'intero paese e le campagne intorno, celandoti la vista, perché persino le vetrine illuminate dei piccoli negozi si vedevano difficilmente; la verità era che non si vedeva niente a più di un metro di distanza.
Al termine della strada incrociai una “gran ressa” che si riversava sulla strada e si dirigeva quasi di corsa verso le rispettive vetture oppure in direzione di casa. 
Erano le persone che uscivano dal cinema, c'era chi rideva e chi aveva il volto leggermente più corrucciato; il che mi fece pensare: "Oggi c'è talmente freddo che non c'è nessuno che abbia voglia di dire la propria riguardo al film che ha appena veduto.” Questo scontro comunque durò poche decine di secondi, perché appena voltai l'angolo il quotidiano “deserto” che regna al nostro paese, la quotidiana mestizia, desolazione e squallore riprese il suo normale andamento. Al termine della piazza ricoperta da massi di neve, imboccai una piccola stradina laterale che conduceva fuori dal paese verso i campi. 
Perseguitando a camminare, avanzando, passo dopo passo, non riuscivo a capire per quale motivo la mia felicità stesse incrementandosi così repentinamente e così di fretta come se volesse prima o poi esplodere dal petto. 
Ammetto che di primo acchito tale situazione parve piuttosto buffa anche a me, perché sono sicuro che persino voi starete già pensando a quale diavolo di motivo potesse esserci da provare così tanta gioia e provare paradossalmente tanta letizia nell'avere le budella congelate, a respirare a boccate quell'aria gelida. 
Comunque, non seppi darmi una risposta soddisfacente per diverso tempo. 
Camminando sempre più distante dal centro del paese voltandosi si vedeva in lontananza un fiochissimo barlume di luce che andava sempre di più scomparendo: la foschia era sempre più fitta! E gradualmente iniziai a comprendere che era proprio per tale motivo se mi sentivo sempre più felice e fermamente sicuro di me stesso: la foschia era come se mi avesse creato un possente muro attorno alle mie ossa e alla mia anima e pertanto mi potesse proteggesse da tutto. Iniziai a camminare sempre più veloce e a seguito presi a addirittura a correre in maniera tutta sgangherata. 
“Io non ho paura di me stesso!”strillai ai campi e a tutta la selvaggina che si doveva trovare dispersa tra quei campi infiniti. 
Però, si da il caso che sulla stradina che percorrevo si trovassero delle spesse lastre di ghiaccio, pertanto dopo una ventina di metri che scorrazzavo urlando a squarciagola scivolai a terra, per fortuna non facendomi gran male. La cosa comunque non mi preoccupò affatto e continuai a ululare: “Io non ho paura di nessuno, né tantomeno di me stesso! Io non ho più paura di niente!”... scoppiai  a ridere fervorosamente tra me e me; mi distesi completamente sulla neve gelata con la testa rivolta al cielo celato dalla nebbia sentendomi il primo e l'ultimo uomo mai esistito sulla faccia di questo pianeta. Mi sentivo libero, avrei potuto gridare qualunque cosa a chiunque, correre per cento chilometri senza sosta, in me sembrava avere preso dimora la forza di un dinosauro! E tutto questo stava realmente accadendo solo perché la nebbia mi aveva inebriato il cervello e messo delle strane idee in testa. Quale brutto tiro mi stava giocando e quanto mi stava illudendo di possedere per davvero la medesima forza di un dinosauro!  
Non ricordo esattamente per quanto tempo rimasi disteso a farneticare su quanto possente fosse diventata la mia anima e sulla sconfitta e lo sterminio della paura umana; ricordo però che a un certo punto la foschia iniziò piano piano a dileguarsi e che io, afflitto, mi rimisi in marcia verso casa. 
Dovevo aver percorso parecchia strada a piedi, perché impiegai più di due ore  per tornare in prossimità del paese. E più mi avvicinavo più sentivo che in me riacquisivano la vita milioni di paure, dalle più stupide a quelle più fondate; e il mio essere tornava a essere piccolo e incerto come quello di tutti gli altri esseri umani sulla faccia della terra. 
Quando giunsi in paese iniziava già in lontananza ad intravedersi un filo di luce, e l'idea che qualcuno avesse potuto scorgermi mentre tornavo verso casa mi assalì come un grande polipo che stritola tutto il corpo. Il destino, comunque, fu clemente con me, perché quel giorno tutti erano ancora appisolati o comunque impegnati a sbrigare delle faccende nelle proprie case; ed io potei attraversare la città senza essere scorto. “E se mia madre si fosse accorta che questa notte non ero in casa, cosa andrà a pensare? Come farà a credere che ho passato la notte in mezzo ai campi?”, questo era il primo pensiero, “Cosa dirà Martina quando mi vedrà con tutte queste occhiaie? E la professoressa ci farà caso? E se per caso avessi preso il raffreddore e mi venisse la febbre?”, pensavo, “Ah, brutto bastardo, in che pasticcio ti sei cacciato, e tutto a causa della tua solita mente contorta!”. Le cose comunque erano andate così, e non c'era nessun rimedio da porvi se non avere speranza e fede. Riuscii infine a sgattaiolare in casa nonostante l'ora inoltrata senza che nessuno si accorgesse di nulla.
Quanto di buffo accadde qualche ora dopo quando i miei compagni di classe mi incitavano a unirmi alla compagnia per andare a scuola e mi domandarono se avevo visto cosa era stato scritto sul muro della nostra casa. Inizialmente non seppi cosa pensare; anzi, in verità, pensai proprio che stessero cercando di prendersi gioco di me per divertirsi. Ebbi modo mi meravigliarmi quando scesi di casa e lessi sul muro la scritta colorata: “Give someone a mask and you will be told the truth”, domandandomi chi mai la avesse potuta scrivere non ristestetti al ridere per l'ironia di quelle parole.