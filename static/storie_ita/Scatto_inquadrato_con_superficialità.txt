Scatto inquadrato con superficialità

Le persone non sono coscienti di quanto fanno, ovunque si trovino e qualsiasi cosa svolgano si comportano sempre tale e quale turisti. L'incapacità di prendere coscienza del proprio ruolo, nella civiltà e nella natura, nonostante l'arduo impegno che la civiltà svolge per inquadrare le persone, ognuna al proprio posto, è assolutamente totale.
Turisti nelle vie della propria città, turisti in un'aula scolastica, turisti davanti un libro aperto, turisti per i macchinari delle industrie, turisti per un ospedale, turisti per un sentiero campestre dove si passeggia, turisti in riva al mare, turisti davanti al televisore, turisti davanti le insegne pubblicitarie, turisti al supermercato, turisti con gli amici e i familiari, turisti alla luce del sole, turisti alla vita.
