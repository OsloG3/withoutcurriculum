PIETROGRADO


Chi ha ardito toccare la creatura di Pietro? 
Chi ha osato sfregiare il manufatto perfetto: 
Sottrarre un singolo verbo del suo nome, 
Recargli oltraggio cambiando almeno un suono? 

Non siamo stati noi… ma servitù confusa,  
la stessa che ci teme ma regna su di noi. 
Meschina gente s’agita tuttora 
e tira a sorte tuniche dei martiri, e poi, 
smarrita, trema in attesa dell’estrema ora. 

Per Giuda tradire qualcuno non è un’infamia, 
Un giorno solenne il castigo raggiunge la meta… 
Eppure si struggono, miseri, dalla vergogna, 
Quei servi, ilari e miti, dei rei che tradirono Pietro. 

Chi fa gioire il vostro cuor meschino? 
Slavismo miserabile? O, forse,  
un gregge stolido di rime libertine, 
che nel chiassoso sfoggio d’eloquenza 
al “Petrograd” si strusciano addosso 
trattandolo con grande confidenza?
 
Ma il giorno del giudizio vicino 
Risuonerà coi fulmini di Giove… 
Oh, Cavalier di Bronzo, presto, presto! 
Gran Condottiero, salva tua prole! 

Nel fischio umido di raffiche ventose, 
Che spazzano distese sconfinate, 
Nel candido piumaggio tempestoso 
Che veste la stagion primaverile, 
Insorge Pietroburgo – come prima, 
Terribile, superbo, giovanile! 

Avvolto nel mantello delle notti caste,
Sarà lo stesso – pallido sornione! 
Creato con impegno e tenacia 
Da un’artefice, Rivoluzione!
