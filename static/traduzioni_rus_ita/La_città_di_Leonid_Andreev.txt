La città, di Leonid Andreev

Era un’enorme città nella quale vivevano un impiegato della banca del commercio e un altro, che non aveva nome né cognome.
Si’mbattevano l’un l’alto una volta all'anno: a Pasqua, quando entrambi facevano visita alla residenza dei signori Vasilevsky. Petrov ci andava anche per il Natale, ma evidentemente, l'altro signore che gli capitava d'incontrare, ci andava a degli orari diversi, pertanto non capitava mai che s'incrociassero. Per i primi due o tre anni, Petrov non lo aveva mai notato tra gli ospiti; ma il quarto anno il suo viso gli parve già familiare ed essi con un sorriso si salutarono; il quinto anno Petrov lo invitò addirittura a brindare. 
-Alla vostra salute! - disse affabilmente, e tese il bicchierino. 
-Alla vostra salute! - rispose sorridendo  l'altro, e tese il proprio bicchierino. 
Petrov non pensò affatto di chiedergli il suo nome, e quando uscì in strada si dimenticò completamente della sua esistenza e per l'intero anno non si rammentò mai di lui. Ogni giorno andava in banca dove lavorava da ormai dieci anni; durante l'inverno raramente andava a teatro, mentre d'estate andava di solito presso dei conoscenti in dacia; quell'anno fu due volte ammalato di influenza - la seconda delle quali proprio nel periodo prima di Pasqua. Già salendo le scale verso il palazzo Vasilevsky, vestito col frac e con un cilindro pieghevole sotto braccio, si rammentò che presto avrebbe visto quell'altro signore, e non poté fare a meno di meravigliarsi del fatto che non riuscisse a figurarsi minimamente il suo volto e la sua figura. Petrov era di statura bassa, leggermente ricurvo, tantoché molti lo prendevano per gobbo, gli occhi erano grandi e neri, con la sclera giallastra. Per il resto non era diverso dagli altri, i quali
due volte l'anno facevano visita ai signori Vasilevsky; e quando questi si dimenticavano il suo cognome, lo chiamavano semplicemente il “gobbo”. 
Quell'altro era già lì e stava quasi per andarsene, ma, dopo aver visto Petrov, sorrise affabilmente e rimase. Anche lui era in frac e con un cilindro pieghevole – questo fu tutto ciò che Petrov notò dell'altro, poiché si trovava impegnato in una conversazione, a mangiare e a prendere il tè. Tuttavia i due uscirono assieme, si aiutarono l'un l'altro nel vestirsi come se fossero stati amici, cortesemente si fecero passare l’un l’altro ed entrambi dettero una mancia di 50 kopeike al portiere. Fuori si fermarono per qualche istante e quell'altro disse: 
-Tributo! - Niente da fare.  
-Niente da fare,- rispose Petrov, - tributo! 
A quel punto non c'era altro da dirsi. Entrambi sorrisero; e Petrov domandò:
-Da che parte andate? 
-Io a sinistra. E voi?
-Io a destra.
Sulla vettura Petrov si rammentò di non essere nuovamente riuscito ad osservare quell'altro, né tantomeno a chiedergli il suo nome. Si voltò all'indietro: le carrozze si muovevano avanti e indietro; i marciapiedi nereggiavano dal viavai della gente, ed era impossibile trovare quell'altro in mezzo a quella continua massa in movimento, come non è possibile trovare un granello di sabbia tra gli altri granelli. E ancora una volta Petrov lo dimenticò e non ci pensò per tutto l'anno. 
Visse per diversi anni nelle stesse camere ammobiliate; i vicini non gli volevano affatto bene: era volubile, irritabile, e addirittura lo soprannominavano “il gobbo”. Lui spesso stava solo nella sua stanza a fare chissà cosa, poichè Fedot, che stava nel corridoio, non considerava i libri o le lettere un’attività vera e propria. Alle volte, di notte Petrov usciva a passeggiare, ma il portiere Ivan non comprendeva la ragione di queste passeggiate perché Petrov tornava sempre sobrio e solo senza donne. 
Ma Petrov andava a passeggiare alla notte perché temeva la città nella quale viveva, e soprattutto, la temeva di giorno, quando le strade erano colme di gente.   
La città era enorme e affollata; e c'era in questa folla e in questa immensità dell'ostinazione, della invincibilità, dell'indifferenza e crudeltà. Il peso colossale delle case rigonfie di pietra gravava sulla terra in cui s'ergevano; le strade che passavano attraverso le case erano anguste, curve e profonde, come una screpolatura nella roccia. Pareva che tutti fossero sepolti della paura e che dal сentro cercassero di evadere verso un campo aperto, ma non potessero trovare la strada, si smarrissero e aggrovigliassero, come serpenti, e si tagliassero la strada a vicenda e, in una inconsolabile disperazione, si precipitassero all'indietro. Si poteva camminare per ore intere lungo queste strade, deformi, soffocanti, congelate in paurose convulsioni, e mai uscire dalla linea dettata dalle grosse case di pietra. 
Alte e basse, a volte arrossate dal freddo e color sangue liquido di mattoni freschi, a volte dipinte di scuro e di vernice brillante, con una durezza incrollabile si ergevano intorno, indifferentemente incontravano e salutavano, stavano strette come una fitta folla avanti e indietro, perdevano la fisionomia ed erano simili l’una all’altra – un uomo a piedi si sarebbe potuto spaventare: bloccarsi immobile sul posto e le case passargli oltre, un’infinita e orribile sfilata. 
Una volta Petrov camminava tranquillamente per la strada – e improvvisamente avvertì che lo spessore delle case di pietra lo separavano ampiamente da un campo libero, dove la terra libera con facilità respira sotto il sole, e lontano nei dintorni vede l’occhio umano. E gli pareva di soffocare e accecarsi, e voleva fuggire, per sfuggire all’abbraccio della pietra, - ed era terribile pensare, indipendentemente da quanto avrebbe corso veloce, ad entrambi i lati lo avrebbero accompagnato le case, case, e avrebbe fatto in tempo a soffocare prima di lasciare la città. Petrov si nascose nel primo ristorante che gli era capitato per la strada, ma per tanto tempo aveva ancora questa sensazione di soffocare, bevette dell’acqua fredda e si asciugò con un fazzoletto gli occhi. 
Ma il peggio era che in tutte quelle case vivevano delle persone. Erano tante, tutte erano sconosciute ed estranee, tutte vivevano la propria vita nascosta dagli occhi, continuamente nascevano e morivano, e non c’era un inizio ed una fine a questo flusso. Quando Petrov andava in servizio e camminava, vedeva delle conosciute e ormai familiari case, e tutto gli sembrava familiare e semplice; ma bastava anche per un momento soffermarsi attentamente su una qualsiasi faccia e tutto cambiava aspramente e minacciosamente. Con un senso di paura e impotenza Petrov guardava tutte le facce e realizzava che le vedeva per la prima volta, che ieri aveva visto delle altre persone, e domani ne vedrà delle altre ancora, e come sempre, ogni giorno, ogni minuto vede nuove facce sconosciute. Ecco un signore grasso, che guardava Petrov nascosto dietro l’angolo - mai più Petrov lo rivedrà. Mai. E se lo volesse trovare, allora potrebbe cercarlo per tutta la vita e non trovarlo. 
Petrov temeva la città, così enorme e indifferente. Quest’anno ebbe nuovamente l’influenza, molto forte, con delle complicazioni, e molto spesso aveva il raffreddore. Inoltre il dottore gli aveva trovato il catarro nello stomaco; quando era giunta nuovamente Pasqua, Petrov andò dai signori Vasilevsky, e sulla strada pensava a quello che lì avrebbe mangiato. E, appena visto l’altro, divenuto felicissimo, si rivolse a lui: 
-Io, amico mio, ho il catarro. 
L'altro, con pietà scosse la testa e rispose:
-Ma davvero!
E di nuovo Petrov non aveva chiesto come si chiamasse, ma iniziò a considerarlo un suo buon amico e con una sensazione piacevole si ricordò di lui. “Quello”, - lo chiamava, ma quando voleva ricordarsi il suo viso gli si rappresentava solamente un frac un gilet bianco e un sorriso, e per il fatto che non ricordava minimamente il viso, risultava come che gli sorridessero il frac e il gilet bianco. In estate Petrov andava frequentemente in una dacia, indossava una cravatta rossa, tingeva i baffi e diceva a Fedot che dall’autunno si sarebbe trasferito in un altro appartamento; dopodiché all’improvviso smise di andare in dacia e iniziò a bere per un mese intero. Beveva grottescamente, con le lacrime e gli scandali: una volta  sfondò il vetro del suo appartamento, un’altra volta spaventò una signora – entrando di notte nel suo appartamento, inginocchiandosi e proponendole di essere sua moglie. La donna sconosciuta era una prostituta, all'inizio lo ascoltò attentamente quasi ridendo, ma, quando parlò della sua solitudine e pianse lo prese per un pazzo e iniziò a strillare dalla paura. Portarono via Petrov; lui puntava i piedi, tirava i capelli a Fedot e urlava: 
-Siamo tutti umani! Tutti fratelli! 
Avevano quasi deciso di buttarlo fuori, ma si fermò di bere e il portiere ricominciò a lamentarsi che doveva aprire e chiudere la porta di notte. Verso capodanno il salario di Petrov aumentò a 100 rubli l'anno, si trasferì nella stanza accanto, che era cinque rubli più costosa e le finestre si affacciavano sul cortile. Petrov pensava che qui avrebbe sentito il fragore della strada, e probabilmente avrebbe anche dimenticato la moltitudine di persone sconosciute e straniere che lo circondavano e conducevano una loro vita privata. 
D'inverno la stanza era tranquilla, ma quando arrivò la primavera, e dalle strade rimossero la neve, ricominciò il fragore del traffico, e le doppie pareti non lo risparmiarono da ciò. Di giorno essendo occupato lui stesso, si muoveva e faceva rumore, e non notava questo fragore, anche perché non si fermava neanche un minuto; ma arrivava la notte, tutta la casa diveniva tranquilla e la strada fragorosa imperiosamente precipitava in una stanza buia e gli portava via la pace e la solitudine. Si potevano sentire crepitii e suoni rotti di distinte carrozze; dei suoni bassi e fluidi sorgevano da qualche parte lontano, crescevano sempre più luminosi e forti e gradualmente si spegnevano e venivano sostituiti da dei nuovi senza interruzione. 
A volte battevano chiaramente il ritmo dei ferri di cavallo e il rumore delle ruote non si sentiva – questo succedeva alle carrozze con le ruote di gomma, e spesso questi battiti delle singole carrozze si fondevano in un boato e un terribile fragore, da cui iniziavano a subire deboli scosse i muri di pietra e l'ampolla tintinnava nella credenza. E tutte queste erano persone. Si sedevano nelle cabine e nelle carrozze, venivano ignotamente da chissà dove, scomparivano nella profondità sconosciuta dell'enorme città, e in sostituzione venivano nuovi, altre persone, e non c’era fine a questo continuo e pauroso movimento ininterrotto. 
Ed ogni persona che passava era un mondo a parte, con le sue leggi e scopi, con la sua speciale gioia e tristezza, ed ognuno era come un fantasma, che appariva per un attimo e, insoluto, sconosciuto, scompariva. E più erano le persone che non si conoscevano l'un l'altra, più terribile diventava questa solitudine a ciascuno. E in queste nere e rimbombanti notti Petrov spesso voleva urlare dalla paura, celarsi in una profonda cantina e restare lì completamente solo. 
Allora avrebbe potuto pensare soltanto a coloro, qualcuno che conosceva, e non sentirsi così sconfinatamente solo tra una moltitudine di gente estranea.
A Pasqua, quell’altro, a Vasilevsky non c’era, e Petrov se ne accorse soltanto alla fine della visita, quando aveva iniziato a salutare e non incontrando quel sorriso familiare. Il suo cuore divenne inquieto, improvvisamente dal dolore avrebbe voluto vedere quell’altro, raccontargli della sua solitudine e delle sue notti. Ma ricordava molto poco della persona che cercava: solamente che era di mezza età, a quanto pare i capelli biondi e sempre vestito in frac, e con questi accenni i signori Vasilevsky non potevano immaginare di chi si trattava.
-Da noi durante le feste vengono così tante persone, che non li conosciamo tutti per cognome, - diceva la signora Vasilevskaya.- Tuttavia... non è Semenov? 
E con le dita ne elencò alcuni: Smirnov, Antonov, Nikifonov; poi senza cognomi: uno calvo, che a quanto pare presta servizio da qualche parte, in un ufficio postale; biondiccio; quasi canuto. E tutti questi non erano quelli di cui aveva chiesto Petrov, comunque potevano anche esserlo. Così non fu mai trovato. 
Quest’anno nella vita di Petrov non accadde nulla, solo gli occhi si deteriorarono, così che fu costretto a portare gli occhiali. Di notte, se il tempo era bello, andava a fare una passeggiata e sceglieva di camminare per le stradine tranquille e dei vicoli deserti. 
Incontrava delle persone che non aveva mai visto prima e che non avrebbe mai visto più, come un muro unico, si alzavano le case, all'interno erano piene di sconosciuti, persone straniere, che dormivano, che parlavano, che litigavano; qualcuno moriva dietro a queste mura, e vicino ad esse una nuova persona veniva alla luce del mondo, per perdersi per un periodo nella sua infinità, e poi morire per sempre. 
Per consolarsi, Petrov elencava tutti i suoi conoscenti e le loro famiglie, le facce familiari erano come un muro che lo separavano dall’infinità. Cercò di ricordarli tutti: i conoscenti dei portieri, bottegai e vetturini, persino dei passanti casualmente memorizzati, e in un primo momento gli sembrava di conoscere molte persone, ma quando iniziò a contarle, risultarono davvero poche: in tutta la sua vita aveva conosciuto soltanto duecentocinquanta persone, includendo anche quell’altro.
E questo era tutto quello che gli era vicino e familiare nel mondo. Poteva essere che esistessero delle altre persone che conosceva, ma che aveva dimenticato, e questo era come non fossero mai esistite. 
Quell’altro, fu molto felice quando a Pasqua vide Petrov. Portava un nuovo frac e dei nuovi stivali scricchiolosi, e stringendogli la mano, disse: 
-E io, sapete, sono quasi morto. Ho preso una polmonite e adesso qui, - si battè sul lato,- qua in cima non è tutto a posto. 
Davvero? - disse Petrov, sinceramente addolorato. 
Parlarono di varie malattie, e ognuno parlò delle sue, quando si separarono, si strinsero a lungo la mano, ma si scordarono di chiedere del nome. La pasqua successiva non essendoci Petrov dai Vasilevsky, l’altro, molto preoccupato, chiese alla signora Vasilevskaya del gobbo che solitamente li frequenta. 
-Certo che lo conosco, disse la signora.- Il cognome è Petrov. 
-E come si chiama?
La signora Vasilevsky voleva dire come si chiamava, ma si scoprì che non lo sapeva, e si meravigliò. Non sapeva dove Petrov prestasse servizio: o all’ufficio postale, o a una sorta di ufficio bancario. 
L'anno seguente non si presentò quell`altro, e quello dopo vennero entrambi ma a ore diverse, e non si incontrarono. Successivamente smisero completamente di fare visita, e i signori Vasilevsky non li videro più, ma non ci pensarono, da loro viene così tanta gente che non potevano ricordarli tutti.  
La città era diventata ancora più enorme, e il campo si allungava ampio, travolgenti protendono nuove strade, e ai lati le loro massicce, divulgate, gonfie case di pietra, pesantemente gravano sul terreno sul quale sorgono. E agli antichi sette cimiteri della città se n’è aggiunto uno nuovo, l’ottavo. Non c'è minimamente del verde, e ci sono sepolti soltanto dei poveretti. 
E quando volge una lunga notte autunnale, il cimitero diventa tranquillo, e solamente degli echi lontani trasvolano il fragore della strada, che non cessa né di giorno né di notte.
