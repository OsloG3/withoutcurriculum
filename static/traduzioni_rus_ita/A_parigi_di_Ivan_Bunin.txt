A Parigi

Quando indossava il cappello, - camminava per la strada o si trovava in un vagone della metropolitana, - e non si vedeva che i suoi capelli rossicci tagliati corti acutamente brizzolati, con la freschezza del suo magro volto rasato, con un portamento diritto e leggero, una alta figura con un cappotto impermeabile, gli si potevano dare non piu` di quaranta anni. I suoi occhi chiari sembravano asciutti di tristezza, parlava e si comportava come un uomo molto esperto nella vita. Un tempo aveva affittato una fattoria in Provenza e aveva sentito dei caustici scherzi provenzali che a parigi alle volte amava inserirli con un sorrisetto nel suo discorso sempre conciso. In molti sapevano che a Costantinopoli l`aveva lasciato la moglie e che da allora viveva con una continua ferita nell`anima. Lui mai a nessuno aveva aperto queste ferite segrete, ma alle volte involontariamente le accennava, - scherzava sgradevolmente, se la conversazione riguardava le donne: 
Rien n'est plus difficile que de reconnaître un bon melon et une femme de bien. 
Una volta, in una umida serata parigina d'autunno inoltrato, andò a cenare in una piccola trattoria russa in uno dei vicoli oscuri presso la via Passy. La trattoria era un qualcosa di simile ad un negozio gastronomico - inconsciamente si fermò davanti ad una ampia finestra, dietro alla quale si vedevano sul davanzale delle bottiglie rosa di liquore a forma di cono, e delle bottiglie gialle a forma di cubo di Zubrowka, un vassoio di panzerotti fritti già secchi, dei piatti con delle ceree cotolette a pezzetti, una scatoletta di Khalba, una scatoletta di sarde, oltre al ripiano carico di antipasti, stava la padrona con un viso russo ostile. Il negozio era luminoso, e si distendeva su questa luce in un vicolo buio con un freddo e luminoso ponte. Entrò, si inchinò alla padrona e se ne andò in un’altra stanza ancora vuota e scarsamente illuminata, adiacente al negozio, dove si trovavano dei tavoli ricoperti di carta bianca. Lì senza fretta appese il suo cappello grigio e il cappotto lungo nelle grucce, si sedette nel tavoletto più lontano, e fregandosi distrattamente le mani rosse e pelose, lesse l'infinita lista di piatti e antipasti, in parte stampata, in parte scritta con un inchiostro viola sfuocato su fogli più unti. Poi il suo angolo diventò  luminoso, e vide una donna cortese con lo sguardo assente sulla trentina che si avvicinava, aveva i capelli neri con la divisa, gli occhi neri, un grembiule bianco con dei ricami e un abito nero. 
-Bonsoir monsieur, - disse con una piacevole voce. 
Gli sembrava così buona, che si confuse e imbarazzato rispose: 
-Bonsoir... Ma voi non siete russa? 
-Russa. Mi scusi ho fatto l’abitudine di parlare con gli ospiti in francese.
-Forse avete molti clienti francesi?
-Davvero molti, e tutti ordinano della Zubrowka, crepes e anche Borsch. Avete già scelto qualcosa?
-No, avete così tante cose...Consigliatemi voi qualcosa. 
Lei iniziò ad elencare con tono studiato: 
Oggi abbiamo una zuppa marina, cotolette alla cosacca...si può avere un’affettata cotoletta di vitello o, se desiderate, spiedini alla Karski… 
-Perfetto. Zuppa Tsci e cotolette, per cortesia. 
Prese il quadernino che teneva appeso nella cintura e ci scrisse con un pezzetto di matita. Le sue mani erano molto bianche e di forma nobile, l'abito era logoro, ma, si vedeva che veniva da una casa per bene.
-Vodka ne volete?
-Con piacere. l'umidità nel cortile è tremenda.
-Per antipasto cosa vuole ordinare? Ci sono delle aringhe del danubio, del caviale rosso appena arrivato, dei cetrioli sottaceto di Korkunovsk...
Di nuovo la guardò: il molto bello grembiule bianco con i ricami su abito nero, splendidamente rilasciato sotto al seno della forte e giovane donna...labbra carnose non con il rossetto, ma fresche, sulla testa portava una treccia nera appena arrotolata, la pelle curata sulla mano bianca, le unghie brillanti quasi rosa, - si notava il manicure...
-Cosa avrò come antipasto? - chiese, sorridendo. - se permettete, soltanto delle aringhe e delle parate calde. 
-Che vino desiderate? 
-Rosso. Ordinario, - quello che servite solitamente ai tavoli. 
Lei indicò il quadernino e passò alla tavola successiva su cui stava una caraffa d’acqua:
No, merci, niente acqua, non si versa mai l’acqua col vino. Scosse la testa: L'eau gate le vin comme la charette le chemin et la femme — l'âme.
-Che bella opinione che avete di noi! - rispose indifferentemente e andò a prendere la vodka e delle aringhe.  La guardò quando si allontanava, - come stava diritta, come si muoveva, quando camminava, il suo abito nero… Sì, la cortesia e l'indifferenza, sono tutte abitudini e movimenti modesti e dignitosi di una cameriera. Ma porta scarpe buone e costose. Da dove vengono? C’è, probabilmente, un ricco «ami»… Lui tempo fa non era vivace come questa sera, grazie a lei, e il suo ultimo pensiero lo ricopriva di una qualche irritazione. Sì, di anno in anno, giorno per giorno, segretamente aspettava soltanto una cosa, - felici incontri amorosi, vivere, di fatto, solamente nella speranza di questo incontro - e tutto invano… 
Il giorno seguente di nuovo tornò a sedersi al suo tavolino. Lei all’inizio era occupata, prendeva l’ordine di due francesi e ripeteva a voce alta, annotandosi su un quadernino:
-Caviar rouge, salade russe... Deux chachlyks...
Poi uscì, tornò e si diresse verso di lui con un leggero sorriso, come ormai ad un conoscente:
-Buona sera. E’ bello che vi siate trovato bene. 
Si alzò allegramente: 
Salve. Mi è piaciuto molto. Come vi chiamate?
-Olga Alexandrovna. E voi, permettete saperlo?
-Nicolay Platonich.
Si strinsero le mani l’un l’altra, poi lei prese il quadernino:
-Oggi abbiamo uno splendido minestrone. Abbiamo un cuoco meraviglioso, ha servito sullo yacht del Granduca Alexander Mikhailovich.  
Magnifico, Rassolnik va bene...Da quanto lavorate qui?
-Tre mesi.
-E prima?
-Prima ero una commessa alla Printemps.
-Davvero? E siete stata licenziata?
-Sì, non me ne sarei andata di mia volontà. 
Lui pensava divertito: Allora non centra nulla questo „ami“, - e chiese:
-Siete sposata?
-Sì
-E vostro marito cosa fa?
-Lavora in Jugoslavia. Ex membro del movimento Bianco. Forse anche voi? 
-Sì, ho partecipato nella grande guerra civile.
-Si vede subito. Probabilmente siete un generale - disse sorridendo. 
-Ex. Adesso mi occupo di scrivere la storia di queste guerre per ordine di diversi editori stranieri...Come mai state sola?
-Così, sola. 
La terza sera le chiese: 
-Vi piace il cinema? 
Lei rispose, posando sul tavolo una ciotola di zuppa: 
-A volte è interessante.
-Ecco, adesso al cinema "Etoile", dicono che è uscito un bellissimo film. Volete andarlo a vedere? Avete, naturalmente, dei giorni di riposo? 
-Grazie. Io sono libera il lunedì. 
-Allora ci andremo di lunedì. Ora cos’è? Sabato? Significa dopodomani. Verrete?
-Verrò. Voi domani, ovviamente, non verrete?
No, vado fuori città, da dei conoscenti. Perché me lo domandate?
-Non lo so...E’ strano, ma io è come che mi fossi abituata a voi.
La guardò con gratitudine e arrossì: 
-Anche io a voi. Sapete, nel mondo ci sono così pochi incontri felici… 
E si affrettò a cambiare discorso:
-Dunque, dopodomani. Dove ci incontriamo? Dove vivete?
-Vicino alla metropolitana Motte-Picquet. 
-Vedete, come è semplice, - una strada diritta per l’Etoile. Vi aspetterò all’uscita della metropolitana esattamente alle otto e mezza.
-Merci.
Lui fece scherzosamente un inchino:
-C'est moi qui vous remercie. Mettete a dormire i figli, - sorridendo, le chiese se aveva dei figli, - e venite. 
-Grazie a dio, non ho questo problema, - rispose e agevolmente portò i piatti. 
Lui era commosso e accigliato, andando a casa. "Sono già abituata a voi..." Sì, forse, questo poteva essere il felice incontro a lungo atteso. Soltanto era tardi, tardi. Le bon Dieu envoie toujours des culottes á ceux qui n'ont pas de derrière...
Lunedì sera piovette, il cielo nebbioso parigino si arrossava torbido. Sperando di cenare con lei a Montparnasse, non pranzò, andò in un caffè sulla Chaussée de la Muette, mangiò un panino al prosciutto, bevette un boccale di birra e, fumando, si sedette in un taxi. All'entrata della metropolitana Etolie fermò il chauffeur e scese sotto alla pioggia sul marciapiede - paffuto, con le guance cremisi, l’autista fiduciosamente si mise ad aspettarlo. Dai bagni della metropolitana usciva un vento nauseante, fitte e scure salivano le scale le persone, aprendo mentre camminavano gli ombrelli, il venditore di giornali annunciava acutamente vicino a lui i titoli della sera, con una voce bassa che assomigliava ad un’anatra. Improvvisamente, tra la folla che saliva, la vide. Lui felicemente le andò incontro:
-Olga Alexandrovna...
Accuratamente e vestita alla moda, era libera, non come nella sala da pranzo, alzò su di lui gli occhi neri-dipinti, con un movimento signorile gli strinse la mano con cui teneva appeso l'ombrello, prendendo la falda del lungo abito da sera, - si rallegrò ancora di più: "l’abito da sera, significa, che avrà pensato anche lei, che dopo il cinema andremo da qualche parte", - e voltando l’orlo del guanto, le baciò la mano bianca. 
-Mi dispiace, avete aspettato a lungo?
-No, ero appena arrivato. Andiamo presto nella vettura. 
Con una agitazione che non provava da tanto tempo, la seguì nella carrozza buia che puzzava di un tessuto umido. Al volgere della carrozza barcollava fortemente, all’interno per un momento si accese una lanterna, - involontariamente la sorresse per i fianchi, sentendo il profumo di cipria delle sue guancie, vide le sue grandi ginocchia sotto al vestito da sera nero, gli occhi neri brillavano e le labbra piene di rossetto rosso: una donna completamente diversa sedeva adesso accanto a lui.
In una sala buia, guardando lo schermo bianco che splendeva, volavano e cadevano tra le nuvole gli aeroplani rumorosi, silenziosamente si scambiavano delle parole: - Vivete da sola o con qualche amica? 
-Da sola. Di fatto, è orribile. L’alberghetto è pulito, caldo, ma sapete, è uno di quelli che si possono prendere per una notte o per delle ore con una ragazza... Al sesto piano, l'ascensore, certamente non c’è, al quarto piano c’è  un tappeto rosso alla fine della scalinata… Di notte, la pioggia è terribilmente angosciosa. Aprendo la finestra - non c’è anima viva, solo una città morta, Dio sa dove sotto ad una lanterna, sotto alla pioggia...E anche voi, naturalmente celibe, vivete in albergo? 
-Ho un piccolo appartamento a Passy. Vivo solo anche io. Vecchio parigino. Un tempo vivevo in Provenza, avevo un'azienda agricola, volevo allontanarmi da tutto e da tutti, vivere per opera delle proprie mani - ma non ho sopportato questa fatica. Presi come aiutante un cosacco, che si rivelò un ubriacone, tetro, che quando beveva diventava aggressivo, poi presi delle galline, dei conigli - crepavano, una volta un mulo mi ha quasi ucciso, - un animale molto cattivo ed intelligente... E, la cosa più importante, pieno di solitudine. Mia moglie mi ha lasciato a Costantinopoli. 
-State scherzando?
-Niente affatto. La storia è molto ricorrente. Qui se marie par amour a bonne nuits et mauvais jours. Io non avevo né l'uno né l`altro. Se n'è andata il secondo anno di matrimonio.
-Dov’è adesso?
-Non lo so...
Lei rimase in silenzio per un lungo periodo. In modo stupido, con le scarpe enormi e bizzarre e con un cappellino spostato su un fianco, sullo schermo scorreva un imitatore di Chaplin. 
-Dovete provare molta solitudine, - disse.
-Sì, devo sopportarla. Patience — médecine des pauvres.
-Una médecine molto triste. 
-Sì, non felice.
-Prima - disse sorridendo, - io a volte anche nel "Russia illustrato" avevo guardato, - lì, sapete, c'è una sezione dove vengono stampati alcuni annunci di matrimoni o di amore: "Ragazza russa  proveniente dalla Lettonia, si annoia e vorrebbe corrispondere con un sensibile russo parigino, chiedendo allo stesso tempo di inviare una fotografia… Signora seria dai capelli castani, non moderna, simpatica, vedova con un figlio di nove anni, cerca una corrispondenza con scopo serio con un signore sobrio, non più giovane di quaranta anni, senza problemi di soldi e con qualche lavoro semplice tipo chauffeur, amante del comfort familiare. L’intelligenza non è necessaria..." La capisco pienamente - non è necessaria. 
-Forse voi non avete amici, conoscenti? 
-Amici no. E le conoscenze sono una brutta consolazione.
-Chi si occupa delle faccende domestiche?
-In casa c’è poco da fare. Il caffè lo preparo da solo, la colazione pure. Alla sera viene una femme de ménage.
-Povero! - disse, stringendogli la mano. Vi comprendo perfettamente - non è necessaria.
Rimasero seduti a lungo, mano nella mano, uniti nella penombra, uniti nella intimità, fingendo di guardare lo schermo, dal quale usciva un fumo azzurro creta dalla cabina di proiezione. L'imitatore di Chaplin, nel frattempo dallo spavento perdeva il rotto capello e volava strepitosamente contro un palo telegrafico in mezzo ai resti di una macchina antica con un tubo fumante. L'altoparlante musicalmente ruggiva a tutta voce dal basso, dalla sala piena di fumo dai sigari, - sedevano sul balcone, - risuonarono insieme agli applausi delle risa terribilmente gioiose. Si chinò verso di lei: 
-Sapete una cosa? Andiamo da qualche parte a Montparnasse, per esempio, qui è terribilmente noioso e non si riesce a respirare... 
Annuì con la testa e cominciò ad indossare i guanti.  
Ancora una volta sedendosi nella carrozza semi-buia e guardando il vetro scintillante dalla pioggia, che di tanto in tanto illuminandosi di luce variegata brillantina proveniente dai lampioni stradali, che si versava in alto verso il nero come del sangue, come la pubblicità del mercurio, le svoltò nuovamente l’orlo dei suoi guanti e le baciò continuamente la mano. Lo guardò stranamente con gli occhi scintillanti, con delle grandi ciglia di carbone e affettuosamente si protese verso il suo triste viso, rotondo, con delle labbra che avevano un sapore dolce di rossetto.
Al Café "Coupole" iniziarono con delle ostriche e Anjou, poi ordinarono pernici e del Bordeaux rosso. Mentre prendevano il caffè con un liquore giallo, entrambi stavano iniziando leggermente a ubriacarsi. Molti fumavano, il portacenere era pieno di mozziconi insanguinati di rossetto. Mentre parlavano guardava la sua faccia arrossata e pensava, è molto bella. 
-Ditemi sinceramente, - disse, prendendo da un mucchietto, con la punta della lingua, delle briciole di tabacco, - Avete avuto diversi incontri in questi anni? 
-Ci sono stati. Ma si può immaginare di che tipo erano. Alberghi notturni... E voi? 
Rimase in silenzio. 
-C’è stata una storia molto pesante... No, non voglio parlarne. Il ragazzo, il magnaccio in effetti ... Ma come vi siete separato da vostra moglie? 
-Con vergogna, c’era un ragazzo, un bel greco, terribilmente ricco. Nel giro di uno o due mesi non era rimasta neanche una traccia della bambina pura e commovente che semplicemente pregava per il movimento bianco e per tutti noi. Iniziò a cenare insieme a lui nel locale più costoso a Pera, riceveva da lui dei giganteschi cesti di fiori..."Non capisco, puoi davvero essere geloso di lui? Sei tutto il giorno occupato, io con lui mi diverto, per me è soltanto un giovane ragazzino - e nient’altro..." Ragazzino ragazzino! E lei aveva solo vent’anni. Non è stato facile dimenticarla, - quella dei vecchi tempi... Quando portarono il conto, lo guardò attentamente che non volle dare più del dieci per cento in mancia. Ad entrambi sembrava strano che tra mezz’ora si sarebbero separati. 
-Venite con me, - disse tristemente. - sediamoci e parliamo ancora... 
-Sì, sì, - rispose, alzandosi, prendendolo sotto braccio e stringendolo a sé. 
L'autista di notte russo li condusse, in un vicolo, all'entrata di una casa alta, nei pressi della quale, alla luce metallica di una lampada a gas, si riversò una pioggia su un bidone di immondizia. Entrarono in una sala luminosa, poi quando si chiuse l'ascensore e lentamente cominciò a salire, si abbracciarono e dolcemente si baciarono. Riuscì infine a trovare la chiave della serratura del suo portone finché non si era spenta la luce, e la portò in un corridoio, poi in una piccola sala da pranzo, dove un monotono lampadario era illuminato soltanto da una lampadina. I loro volti erano molto stanchi. Lui propose di bere dell'altro vino.
-No, caro mio, - disse, - non ne voglio altro. 
Lui incominciò a chiedere: 
-Beviamo soltanto un boccale bianco, dietro alla finestra ho un Puy.
-Bevete voi, caro, io vado a spogliarmi e lavarmi. E dormire, dormire. Non siamo bambini, io penso che sapevate benissimo, se ho accettato di venire da voi... E comunque, perché dovremmo separarci? 
Dall’emozione non riusciva a rispondere, silenziosamente la condusse in camera da letto, accese la luce e la sala da bagno, la cui porta che dava sulla camera era aperta. Le lampade illuminavano brillanti, il calore dei forni era invaso ovunque, nel frattempo sul tetto fluente e ritmicamente batteva la pioggia. Subito si tolse dalla testa il lungo abito.
Lui uscì, bevve due boccali gelidi consecutivamente, dall’amarezza del vino e non riuscendo a trattenersi, tornò nella camera da letto. Nella camera, sul grande specchio della parete di fronte, chiaramente rifletteva la luminosa camera da bagno. Lei era girata di spalle, senza abiti, bianca, florida, appoggiata sopra al lavandino, bagnandosi il collo e il petto. 
-Non entrate! - disse, e gettandosi un accappatoio addosso,  non coprendo il seno, la pancia forte e bianca e le cosce sode altrettanto bianchi, si avvicinò e lo abbracciò come una moglie. E come una moglie lui la abbracciò, tutto il corpo era fresco, baciandole il petto ancora umido, odorante di sapone di toilette, gli occhi e le labbra, da cui si era già tolta il trucco. 
Il giorno successivo, smise di prestare servizio, e si trasferì da lui. 
Una volta d'inverno la convinse farsi intestare una cassaforte, e di mettere là tutto quello che lui aveva guadagnato: 
-Bisogna essere prudenti, - disse lui - L'amour fait danser les ânes, e mi sembra di avere soltanto venti anni. Ma non si sa mai quello che potrebbe essere... 
Il terzo giorno di Pasqua lui morì in un vagone della metropolitana; leggendo il giornale, improvvisamente gettò la testa sulla parte posteriore del seggiolino, e chiuse gli occhi... 
Quando lei, in lutto, tornava dal cimitero, era una graziosa giornata di primavera, da qualche parte galleggiava nel morbido cielo parigino una nuvola, e parlava tutta della vita di un giovane, con eternità, e di lei, finita. 
A casa iniziò a ripulire l’appartamento. Nel corridoio vide il suo lungo cappotto estivo, grigio, con le fodere rosse. Lo prese dall’appendiabiti, lo premette sul volto e, stringendolo, si sedette sul pavimento, contraendosi tutta dal singhiozzo e, urlando, pregava della misericordia. 


26 ottobre 1940
