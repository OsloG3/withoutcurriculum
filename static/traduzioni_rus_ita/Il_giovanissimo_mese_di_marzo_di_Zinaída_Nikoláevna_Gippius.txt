IL GIOVANISSIMO MESE DI MARZO


Scendiamo sulle strade primaverili 
in piena tormenta dorata. 
Ivi il sole, baciando la neve, 
versa l’ebrezza focosa e esilarante. 

Sollevato dal vento, in mezzo alle api bianche, 
svolazza in alto il vessillo ardente. 
Che il nostro fiero papavero di marzo 
sbocci tra i palazzi festosi e allegri. 

L’anatema e l’onta della guerra atroce 
non son stati divelti ancora.
Osate! Per scongiurarle ci viene in aiuto 
la libertà della grande nazione. 

Andiamo incontro alle sfide future 
fino a quando avremo la spada sguainata. 
Custodire la libertà della primavera 
sarà la nostra promessa eterna giurata!
